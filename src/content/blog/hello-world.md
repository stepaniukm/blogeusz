---
title: Hello World
author: Mateusz Stepaniuk
pubDatetime: 2023-02-01T20:00:00
featured: true
draft: false
description: "Pierwszy post na blogu. Zaczynamy nową przygodę :)"
---

Cześć! 😁 Miło Cię widzieć na moim blogu.

Zabierałem się do rozpoczęcia pisania od bardzo dawna, ale zawsze była jakaś wymówka.
A to technologia zła, a to brak czasu, a to to, a to tamto. Prawda była jednak taka, że dużo prokrastynowałem robiąc jakieś inne rzeczy. Jednak bardzo dużo zmieniło się u mnie w październiku 2022 roku, kiedy rozpocząłem prowadzenie na moim Githubie, repozytorium [Today I Learned](https://github.com/stepaniukm/today-i-learned), gdzie dzieliłem się wszystkim czego nauczyłem się danego dnia. Zauważyłem, że nastąpiło coś bardzo dla mnie niespodziewanego, mianowicie codziennie przez dwa miesiące (do 14 grudnia) prowadziłem regularnie to repozytorium. Dla ciebie może się to wydać mało imponujące, ale dla mnie był to krok milowy w kierunku regularności w robieniu. Zauważyłem również jak świetne efekty to dało, bo zacząłem zapamiętywać znacznie więcej z tego, co się nauczyłem i miałem gotowe pytania, jakbym chciał sobie coś przypomnieć. Zdziwiło mnie również to, że rzeczywiście było sporo osób chcących czytać to co wypisałem danego dnia, jednak przeszkodą był brak UI. Umówmy się, czytanie markdownów na Githubie jest daleko od optymalnego UX. I tak dochodzimy do tego blog posta. Po grudniowo-styczniowej przerwie wracam do regularnego publikowania TIL oraz rozpoczynam pisania bloga. Co prawda nie zdążyłem dorobić jeszcze odpowiedniej sekcji na TIL, i na razie to jest tylko ledwo przerobiona templatka bloga, ale bardzo chciałem, żeby ten twór ujrzał światło dzienne równo 1 lutego i następne rzeczy będę po prostu dodawał sprawnie iteracyjnie.

Także do usłyszenia wkrótce!
